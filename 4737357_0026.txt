14

 

hoc justius, quam quod Persae equum fortem, Molossi
canem fidum lugent extinctum.“ Sed nullo pacto ferri
potest illud que in voce „deisque“ quod Bentleii acu-
men fugisse dolendum est. Vid. Markl. ad h. 1.
Latet corruptela in una voce ‚‚deisque‘⁴ quam
sustulisse mihi videor conjectura hac:
rumpat frenos dolor iste decusque
Si tam dura placent. f
„Rumpat iste dolor tuus frenos omnesnexcedatque
honestatem, si tam' dura sors nimis lugendi tibi placet.“
Sententia, quae existit emendatione mea recepta, non
solum conveniens est loci naturae sed fere necessaria,
Nam in verbis „rumpat frenos dolor iste“ neque qua-
les illi freni sint neque quo jure dolenti injecti per-
spicuum est. Nunc autem apparet, esse frenos illos,
quos honestas viris in dolendo injicere solet. Notum
enim illud Taciti „Feminis lugere honestum viris me-
minisse“ Commendat etiam conjecturam meam codex
Vratislav. qui exhibet ‚‚dicesque.“

Silv. 3, 2, 117.

Duc et ad Aemathios manes, ubi belliger urbis
Conditor Hyblaeo perfusus nectare durat,
Anguiferamqne domum, blando qua mersa veneno
Actias Ausonias fugit Cleopatra catenas.

Mentionem facit poeta mortis ac sepulcri Cleopa·
trae quam tradunt nonnulli anguibus in sinum addu-
ctis perissc. -Ad versum 119 Marklandus adnotat
„Somno quidem (qui liquidus et irriguus poetis passim
dicitur) Cleopatra mersa i. e. obruta per metaphoram
dici potuit: et mersa veneno luxuriae vel disidiae ete.
per eandem metaphoram3 sed non simpliciter mersa
veneno, ubi de morte ejus agitur, nisi in dolium vel
lacum vel tale aliquod veneni receptaculum conjecta
fuisset: non enim mersa fuit, sed absumpta et extincta
veneno“.

Revera in verbis „mersa veneno“ vix sensus ullus
esse potest praeter illum. quem exposuit Marklandus‚
quamvis aliter videatur Dubnero, qui non opus esse
dicit conjectura, nam mergi esse verbum de somno
usitatum. Intelligit igitur Dubnerus mersam pro

