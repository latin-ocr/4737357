Duas esse volui huius scriptiunculae partes,
alteram criticam, alteram grammaticam. Atque
ad illam quidem accessisse me novis subsidiis
criticis destitutum professus non ignoro fore,
*quibus hoc consilium vel temere vel nimis con-
fidenter cepisse videar. Quorum in me inre ca-
deret reprehensio, si omnino id mihi proposuis-
sem, ut librorum mss. secutus auctoritatem, dis-
crepantibus scripturis diligenter examinatis, hic
illic Statio restituerem, quod Statii esse videre-
tur, nunc cum propter inopiam. subsidiorum eriti-
corum hac via ingredi mihi non licere viderem,
statim ab initio in quaestionem vocare institui
locos eos, in quibus nihili esse librorum memo-
riam appareret, qui partim a viris doctis temptati
sunt, sed parum feliciter, partim vero, id quod
mirum videri debet , tamquam plane integri per
omnes editiones migraverunt ac pro Statianis
venditati sunt, cum magno vitio sint inquinati.

