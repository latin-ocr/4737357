ll

Cui pater occurrens nil, ait, credendum vati, quippe
qui et indignus sit tanto munere deorum, ut volunta·

tem eorum perspiciat, et fortasse ab Eteocle rege cor-
ruptus ita fieri jusserit:

Illius ¹haec forsan remur, quae verba deorum
Ille monet.

Nemo interpretum in his offendisse videtur prae-
ter Barthium, qui dicit „Valde plebeius hic sermo est,
ut suspicer intrusum esse aliunde versum, quo optime
sententia careat. Quid enim aptius hac scriptionez

tuaque ante duces notissima virtus.
Ille monet: ne frena animo etc.

Hallucinatur Barthius, ut solet, quamvis recto a
judicio profectus. Id enim verum, languere orationem
et in his „Illius haec forsan remur“, et propter pro-
nomen.„ille“ in eadem sententia diversa structurae ra-
tione bis positum. „lllius“ enim pertinet ad Eteoclem,
,‚ille“ ad Tiresiam. Sed nihil frigidius praesertim in
tam gravi re, quam regem dicere, se forsan regis do-
lum esse arbitrari. Nam quod esse remur, non,
forsan esse, remur. Quocirca leni mutatione ad-
missa, et verborum et sententiae rationem restituimus,
scribendo distinguendoque sic:

{llius haec forsan, remur quae verba deorum,
ste monet.

„Fortasse vates iste, cui tu tantopere confidis,
consilia regis suadet, quae nos deorum esse arbitra-
mur“. ‚,Iste“ pronomen aptissime spectat ad Tiresiam
in oratione Creontis alloquentis filium, qui Tiresiae
monitu ad mortem ire paratus erat. Nam pronomen
„iste“ usurpari constat ad ea ostendenda, quae ad eum
quaqua ratione pertinent, quocum loquimur.

Potuit autem hoc loco aberrantibus oculis librarii
„iste“ facillime mutari in ,‚ille“ quippe quod in initio
antecedentis versus legatur. Confirmatur praeterea iu-
terpunctio verborum, quam ego feci, scholiastae aucto-
ritate ita locum interpretantis „forte regis haec verba·
sunt, quae nos responsa credimus numinum.“

